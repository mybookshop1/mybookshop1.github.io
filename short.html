<!DOCTYPE html>
<html>
    
    <head>
    <title>Davlat Raupov</title>
    <meta http-equiv="content-type" content="text/html"; charset='utf-8'>
        <meta name="viewport" content="initial-scale=1">
    <meta lang="ru">
    <link rel="stylesheet" type="text/css" href="short.css">
        <link href="https://unpkg.com/aos@2.3.1/dist/aos.css" rel="stylesheet">
         <link rel="stylesheet" type="text/css" href="media-queriesshort.css">
    </head>
    
    <body>
       
        <h1>Муаллифнинг блоги</h1>
        <h2>ҚАЛАМ ТУТҚАЗГАН  УСТОЗЛАРИМ</h2>
        <h3>        Ўтган асрнинг эллигинчи йилларида бизга  қўшни бўлган  Сариқ  қишлоғида Раҳмон  Бобоев деган одам бўларди. У “Социализм чорвачилиги” район газетаси ҳамда “Муштум”журналининг энг фаол , штатсиз муаллифларидан бири бўлган экан. Отамнинг айтишларига қараганда  дўкон  мудирлари, олиб сотарлар ва хатто колхозимизнинг раиси ҳам  ана шу мухбирдан  ўлгудек  қўрқишар  экан. Ўзим гувоҳман -“Муштум”да  биз яшайдиган “1 Май”  колхозида паррандачиликнинг аянчли  аҳволи ҳақида   фельетон эълон қилинди. Журналнинг биринчи бетида босилган жаҳл билан  ҳурпайган  курка   сурати  ҳамон кўз ўнгимдан кетмайди.Одамлар “бу бизнинг раисимизнинг сурати” деб хиринг-хиринг  кулишганди ўшанда. 
        Раҳмон мухбирнинг долзарб ижодкорлиги менинг ҳавасимни  келтирарди.Қўлимга қалам олиб,газеталарга  хабарлар ёза бошлашимга ҳам ана шу  инсон сабабчи бўлган десам хато қилмаган бўламан. Биринчи хабарим  район газетасида эълон қилинганида ҳали бешинчи синф ўқувчиси эдим. 
            Кейинчалик адабиёт  ўқитувчимиз  Малика момо Махманованинг  қўллаб-қувватлашлари натижасида адабиётни астойдил севиб қолдим.Умримнинг ярмидан кўпини журналистикага бағишладим.Бироқ биринчи китобим  ёшим    60 дан ўтганда  ёзилди. Уни “Токчадан топилган хазина”деб номладим. Асар мустабид тузум-коммунистик жамият қусурларини фош этишга бағишланган. Етмиш  ёшимда  “Қисмат чархпалаги” романи дунё юзини кўрди. Умрим саксонни қоралаган шу кунларда “Қасам” романига сўнгги нуқтани қўйдим.  “Ўқ илон”  ва “Талаба қизнинг кундаликлари” номли  қиссаларимни  қайта  кўриб чиқаяпман...<div class="autor"><br><br>Юсуф СИДДИҚОВ<br>Ўзбекистон Ёзувчилар уюшмасининг аъзоси, адиб.</div>
</h3>
       
    </body>
</html>