<!DOCTYPE html>
<html>
    
    <head>
    <title>Қисмат чархпалаги</title>
    <meta http-equiv="content-type" content="text/html"; charset='utf-8'>
        <meta name="viewport" content="initial-scale=1">
    <meta lang="ru">
    <link rel="stylesheet" type="text/css" href="QCH.css">
        <link href="https://unpkg.com/aos@2.3.1/dist/aos.css" rel="stylesheet">
         <link rel="stylesheet" type="text/css" href="media-queriesTTX.css">
    </head>
    
    <body>
        
        <img src="img/photo_2020-06-13_12-25-57.jpg" class="imge" >
        <h1>Қисмат чархпалаги</h1>
        <h2>БИРИНЧИ ҚИСМ</h2>
        <h2>ТЕМИРҚАНОТ ПОЛОПОН </h2>
        <h2>1.БОБО ВА НЕВАРА</h2>
        <h3>       Матқобил-Баротнинг ўғли,Маткарим бобонинг невара-си,Ёшузоқ карвоннинг эвараси.
       Ёшузоқ карвоннинг умри Ўртачўлнинг бепаён саҳроларида туякашлик қилиб ўтган. 
       Маткарим  ота изидан борди.Отасига ўхшаб катта шаҳарларга карвон тортиб бормаган  бўлсада эл ўртасида “Маткарим карвон”номини олди.Туя боқди,туянинг сир-асрорини кўп кўрди. Омочга туя қўшиб, ер ҳайдади, колхознинг юкини ташиди,туя билан чиғириқ айлантириб, қудуқдан сув чиқарди.
      Туя ҳақида гап кетса Маткарим тўхтовсиз бир ҳафта гапирса кераг-ов.
      -Махлуқлар ичида ақл жиҳатдан  одамдан кейинги ўринда  туя туради,-дейди у ишонч билан.Унга эътироз билдира кўрманг-далилларни қалаштириб ташлайди.Шундан сўнг сиз ҳам ё туя боққингиз келиб кетади,ё туябоқарларга ҳурматингиз ошади. 
       -Эркагини нортуя,урғочисини моя дейилади.Туялар бир ўркачли ва икки ўркачли бўлади.Туянинг афзали нортуя билан арвонадир.Арвона йирик,кучли. Жўнг туя ҳам бор.Бу айниган,насли бузилгани.Ғайир,қасоскор.Озор етказган одамдан ўч олмаса қўймайди. Бундай туяларни карвоннинг ўртасига тиркашган.Туяларнинг қўшилиш даврини айиқиш дейилади.Бу давр асосан ҳутдан йигирма кун олдин бошланиб,қирқ кун давом этади.Нортуялар қўшилиш фаслида  беҳуд бўлишади,баъзан маст бўлиб,ёвойи ҳаракатлар қилишади.Туянинг феълини билмаган одам учун бу жуда хатарли.Айиқиш сентябр-октябр ойларида ҳам учрайди.Буни чорвадорлар “сохта айиқиш даври” дейишади.Бунда тахминан юзтадан битта моя бўғоз бўлади.Туғилган боласи каж феъл ,турган-битгани ташвишли бўлади.Асосий айиқиш даврида бўғоз бўлган туялар ҳар икки йилда битта,умри давомида 15 тагача туғади.Янги туғилганига  бир ёшгача бўталоқ,бир ёшдан уч ёшгача бўлганини тайлоқ дейилади.Айиқиш даврида туялар иложи борича бегона кўзлардан хилватга қочадилар.Буни одамлардаги ҳаёга ўхшатиш мумкин (баъзи жинсдошларимиз  бу соҳада туялардан ибрат олишса яхши бўларди).
       Баъзилар туянинг “тўқими,эгари” деган иборани ишлатишади.Бундай одамлар...
</h3>
         <div class="box">
  <span></span>
  <span></span>
  <span></span>
  <span></span>
  <span></span>
  <span></span>
  <div class="content">
    <div class="title">Қисмат чархпалаги</div>
    <div class="description">
      Нархи: 12000 cўм
    </div>
    <a href="#" target="_blank" class="button">Сотиб олиш</a>
  </div>
</div>
    </body>
</html>